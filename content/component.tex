\Chapter{Komponentinis programavimas}

\label{chapter:component}

Šiame skyriuje yra surinkti įvairių autorių pateikiami komponento
apibrėžimai, pateikiamas komponento savybių sąrašas, pristatoma kas
yra komponentinis modelis, nurodomi objektinio ir komponentinio
bei komponentinio ir paketinio skirtumai.

\section{Komponento apibrėžimai}

\label{section:component:descriptions}

Nors apie programinės įrangos komponentus yra kalbama jau daugiau
nei dešimt metų, vis dar nėra vieningo apibrėžimo, kas per esybė
yra komponentas \cite{classification-framework-for-scm}. Vienas
iš senesnių ir, turbūt, dažniausiai cituojamų yra \human{Clemens Szyperski}
\cite[41]{cs-beyond-object-oriented-programming}
pateiktas komponento apibrėžimas:
\begin{quote}
  Programinės įrangos komponentas yra kompozicijos elementas su
  sutartinai apibrėžtomis sąsajomis ir tik su išreikštinai
  nurodytomis priklausomybėmis. Programinės įrangos komponentas
  gali būti naudojamas nepriklausomai bei panaudotas
  kompozicijoje trečiųjų šalių.
\end{quote}
Nors apibrėžime to išreikštinai ir nėra, tačiau kaip vieną iš
esminių komponento savybių autorius nurodo, kad komponentas yra
nepriklausomo diegimo vienetas \en{unit of deployment}
\cite[36]{cs-beyond-object-oriented-programming} ir netgi
pareikalauja, kad komponentai klientui būtų pateikiami jau
sukompiliuoti \cite{point-counterpoint}. Kitaip tariant, komponentas
yra laikomas fiziniu paketu\footnote{Fizinis paketas nuo loginio paketo
skiriasi tuo, kad fiziniam paketui turi būti įmanoma įvykdyti
operaciją „perkelti iš vieno kompiuterio į kitą“.}. Ši
komponento savybė yra išreikštinai
nurodyta \cite[385]{objects-components-and-frameworks-with-uml}
apibrėžime:
\begin{quote}
  Komponentas (kode) yra rišlus programinės įrangos realizacijos
  paketas, kuris:
  \begin{enumerate}
    \item gali būti nepriklausomai kuriamas ir pristatytas;
    \item turi išreikštines ir gerai apibrėžtas sąsajas savo teikiamiems
      servisams;
    \item turi išreikštines ir gerai apibrėžtas sąsajas servisams,
      kurių jis tikisi iš kitų;
    \item gali būti sujungtas su kitais komponentais, galbūt pritaikant
      kai kurias savybes \en{properties}, bet be pačių komponentų
      keitimo.
  \end{enumerate}
\end{quote}
bei \cite[1]{Hopkins:2000:CP:352183.352198} apibrėžime:
\begin{quote}
  Programinės įrangos komponentas yra fizinė vykdomosios programinės
  įrangos pakuotė su gerai apibrėžta ir vieša sąsaja.
\end{quote}

Su tuo, kad komponentas yra fizinis diegimo vienetas yra susiję
tai, kad jis yra uždaras
\cite[36]{cs-beyond-object-oriented-programming}. Kitaip tariant,
sistemos naudotojai į komponentą žiūri, kaip į juodą
dėžę \cite[2]{Gill:2003:CMF:966221.966237}.
Kadangi nėra galimybės pasižiūrėti kas yra komponento „viduje“,
tai norint pasinaudoti jo teikiamu funkcionalumu reikia, kad būtų
pateiktos išreikštinės sąsajos, per kurias galima prie jo
prieiti
\cites[387]{objects-components-and-frameworks-with-uml}%
[36]{cs-beyond-object-oriented-programming}. Dėl tos
pačios priežasties tam, kad galėtume komponentui leisti pasinaudoti
jam reikiamais servisais, jie irgi turi būti išreikštinai nurodyti
\cites[387]{objects-components-and-frameworks-with-uml}%
[36]{cs-beyond-object-oriented-programming}. Visos šios
savybės leidžia komponentų kūrėjams kurti komponentus nieko
nežinant apie komponentų naudotojus
\cites[2]{Gill:2003:CMF:966221.966237}%
[139]{meyer1999components}
kas lemia, kad sistema gali būti surinkta iš nepriklausomai sukurtų
komponentų. Taip pat tie patys komponentai be pakeitimų gali būti
panaudoti keliose skirtingose trečiųjų šalių sistemose
\cites[388]{objects-components-and-frameworks-with-uml}%
[36]{cs-beyond-object-oriented-programming}. Taigi
apibendrinant, galima būtų išskirti tokias komponento savybes:
\begin{enumerate}
  \item \label{com:exe:deployment} yra fizinis diegimo vienetas;
  \item \label{com:exe:blackbox} yra juoda dėžė;
  \item \label{com:exe:interfaceprovider} prie jo funkcionalumo galima
    prieiti tik per išreikštinai apibrėžtas sąsajas;
  \item \label{com:exe:interfaceuser} savo poreikius nurodo tik per
    išreikštinai apibrėžtas sąsajas;
  \item \label{com:exe:independent} gali būti kuriamas nepriklausomai;
  \item \label{com:exe:reusable} gali būti perpanaudojamas;
  \item \label{com:exe:composed} gali būti be pakeitimų sujungtas su
    kitais komponentais į vieną sistemą;
  \item \label{com:exe:interchangable} gali būti sistemoje
    pakeičiamas kitu, jei naujasis įgyvendina visą senojo
    funkcionalumą ir nereikalauja nieko daugiau.
\end{enumerate}

\section{Objektinio ir komponentinio sąryšis}

\cite[36]{heineman2001component} nurodo, kad sąvoka \emph{komponentas}
kartais yra klaidingai vartojama, kaip sąvokos \emph{objektas}
sinonimas. Kadangi komponentas yra įdiegimo vienetas, o objektas yra
esybė egzistuojanti vykdymo metu, tai šių sąvokų net nelabai galima
lyginti. Taigi teisingiau būtų lyginti \gls{component-instance}{%
komponento egzempliorių} su objektu, bet čia susiduriame su problema,
kad vykdymo metu ne visada įmanoma nurodyti kas yra komponento
egzempliorius (pavyzdžiui, jei komponentas yra realizuotas kaip keletas
klasių). Tuo tarpu komponentas yra panašus į statinio klasinio objektinio
klasę tuo, kad jis yra statinis „planas“ komponento egzemplioriaus, kaip
kad klasė yra objekto „planas“. Be to skirtumo, kad klasė yra
labiau loginis, o komponentas – fizinis darinys, iš
\ref{section:component:descriptions} skyrelyje išvardintų savybių
klasė nepasižymi tuo, kad poreikius nurodo tik per išreikštinai
apibrėžtas sąsajas. \cite[36]{heineman2001component} pamini dar
vieną svarbią ypatybę: nors dėl panašumų komponentines sistemas ir
yra patogu modeliuoti remiantis objektinio sąvokomis, bet patys
komponentai neprivalo būti realizuoti naudojant objektines
technologijas. Apibendrinant, galima būtų teigti, kad objektinė
ir komponentinė yra dviejų skirtingų lygių technologijos: su
objektine galima realizuoti komponentus, o su komponentine – juos
sujungti į vieną sistemą.

\TODO{Taigi turime du galimus surišimo būdus: komponentų surišimas
(jei komponentai realizuoti pasinaudojant klasėmis, tai reikštų, kad
yra surišamos klasės) ir komponentų egzempliorių surišimas (jei
komponentų egzemplioriai yra objektai, tai reikštų, kad yra surišami
objektai). Ką apie tai sako Szyperski?}

\TODO{Pagal Szyperski komponento įdiegimo į sistemą rezultatas dar
nėra jo egzempliorius. Tą įdiegtą komponentą dar reikia „aktyvuoti“
ir tada tik gausime jo egzempliorių.}

\section{Komponentinio modelio apibrėžimas}

\label{section:component:model}

Ankstesniame skyrelyje pateiktais komponento apibrėžimais pasakoma kas
yra komponentas, bet nėra pasakoma kaip yra kuriami komponentai ir kaip
iš jų sukomponuojama sistema. Šitai apibrėžia komponentinis
modelis. \cite[37]{heineman2001component} nurodo, kad
\begin{quote}
  Komponentinis modelis apibrėžia standartus komponentų realizacijai,
  įvardinimui, tarpusavio sąveikai, pritaikymui, kompozicijai,
  evoliucijai ir įdiegimui.
\end{quote}
Pasinaudodami komponentinio modelio apibrėžimu autoriai šiek tiek
kitaip apibrėžia ir patį komponentą \cite[7]{heineman2001component}:
\begin{quote}
  Programinės įrangos komponentas yra programinis elementas kuris
  atitinka komponentinį modelį ir gali būti nepriklausomai įdiegtas
  ir jo nekeičiant įkomponuotas laikantis komponavimo standarto.
\end{quote}

Žemiau pateikiama, kas pagal \cite[37]{heineman2001component}, turėtų
būti aprašoma kiekviename iš komponentinį modelį apibrėžiančių standartų:
\begin{enumerate}
  \item \emph{Sąsajos} – kokiu būdu yra aprašoma kaip naudotis
    komponentu.
  \item \emph{Įvardinimas} – kokiu būdu yra priskiriami globaliai
    unikalūs vardai sąsajoms ir komponentams.
    \cite[40]{heineman2001component} išskiria du pagrindinius būdus:
    unikalūs identifikatoriai ir hierarchinės vardų sritys.
  \item \emph{Meta duomenys} – informacija apie komponentus, sąsajas
    ir jų ryšius. Taip pat komponentinio modelio teikiami servisai
    šiai informacijai gauti.
  \item \emph{Tarpusavio sąveika} – kokiu būdu komponentai bendrauja
    ir keičiasi informacija tarpusavyje.
  \item \emph{Pritaikymas} – kokias galimybes turi komponento naudotojas,
    norintis komponentą pritaikyti savo poreikiams.
  \item \emph{Kompozicija} – sąsajos ir taisyklės komponentų
    sujungimui į ansamblius, jų pakeitimui bei pridėjimui į jau
    egzistuojančius.
  \item \emph{Evoliucijos palaikymas} – taisyklės ir servisai
    komponentų ir sąsajų pakeitimui naujesnėmis versijomis.
  \item \emph{Supakavimas ir įdiegimas} – kaip turėtų būti supakuojami
    komponento realizacija bei resursai, reikalingi jo įdiegimui
    ir sukonfigūravimui.
\end{enumerate}

Komponentinio programavimo nagrinėjimas akcentuojant komponentinį modelį
turi privalumą, kad remiantis juo galima nagrinėti skirtingas
komponentinių sistemų kūrimo metodikas bei tuo pačiu išskirti
kiekvienos iš jų privalumus ir trūkumus.

\section{Komponentinių modelių klasifikacija}

\label{section:component:model:classification}

Norint palyginti kelis komponentinius modelius, nustatyti jų privalumus
ir trūkumus yra reikalinga jų klasifikavimo metodika. Šiame skyrelyje
pristatomas \cite{classification-framework-for-scm} pateiktas
komponentinių modelių klasifikavimo karkasas bei klasifikacijos
autorių pastebėjimai apie išanalizuotus 24 komponentinius modelius.

Klasifikacijos autoriai analizuojamas komponentinių modelių savybes
suskirstė į tris sritis (dimensijas):
\begin{description}
  \item[Gyvavimo ciklas] – kiek komponentinis modelis paremia kiekvieną
    iš komponento gyvavimo ciklo stadijų.
  \item[Konstravimas] – kokiu būdu yra sukonstruojama sistema iš
    komponentų.
  \item[\gls{extra-functional-properties}{Ekstra-funkcinės savybės}]
    – ką komponentinis modelis siūlo
    \gls{extra-functional-properties}{ekstra-funkcinių savybių}
    specifikavimui, valdymui ir kompozicijai.
\end{description}

\subsection{Gyvavimo ciklas}

Nagrinėdami komponento gyvavimo ciklą autoriai išskyrė tokius
etapus:
\begin{enumerate}
  \item \emph{Modeliavimas} – ar komponentinis modelis suteikia
    specialias priemones komponentų bei iš jų sudarytų sistemų
    modeliavimui. Iš autorių analizuotų komponentinių modelių net
    32 procentai šio komponento gyvavimo ciklo etapo nepalaiko,
    o išlikusių didesnė dalis modeliavimui pateikia specifinės
    srities \en{domain-specific} modeliavimo kalbas. Autoriai
    pastebi, kad visi komponentiniai modeliai, kurie nenaudoja
    modeliavimo kalbų yra atėję iš praktikos \en{state of the
    practice}, o ne akademinių tyrimų \en{state of the art}
    \cite[604]{classification-framework-for-scm}.
  \item \emph{Realizacija} – kokias komponentų realizacines technologijas
    palaiko komponentinis modelis. Pagal palaikomas programavimo kalbas
    autoriai išskyrė keturias komponentinių modelių grupes:
    \begin{enumerate}
      \item Nepriklausomi nuo programavimo kalbos (18 procentų).
      \item Palaikantys objektiškai orientuotas programavimo kalbas
        (36 procentai), iš kurių pagrindinė yra \plangname{Java}.
      \item Palaikantys \plangname{C} programavimo kalbą (36 procentai)
        – šie komponentiniai modeliai daugiausiai skirti įtaisytoms
        \en{embedded} ir realaus laiko sistemoms.
      \item Palaikantys specifinės sričiai \en{domain-specific} skirtas
        programavimo kalbas (10 procentų).
    \end{enumerate}
  \item \emph{Supakavimas} – ar komponentinis modelis nurodo kokiu
    būdu turi būti komponentai perduodami klientui. Dauguma
    analizuotų komponentinių modelių naudoja standartinius archyvus
    (tokius kaip DLL ir JAR paketai). Remdamiesi tuo, kad komponentiniai
    modeliai paketų platinimui nenaudoja saugyklų, autoriai daro
    išvadą, kad komponentų perpanaudojimas nėra komponentinių
    modelių kūrėjų dėmesio centre.
  \item \emph{Įdiegimas} – kokiu būdu komponentai yra sujungiami į sistemą.
    Autoriai išskiria du pagrindinius sujungimo būdus, pagal
    sujungimo laiką:
    \begin{enumerate}
      \item \emph{Kompiliavimo metu} – komponentai į sistemą yra sujungiami
        prieš ją paleidžiant, jos kompiliavimo (ir saistymo) metu.
      \item \emph{Vykdymo metu} – komponentai yra įdiegiami į jau veikiančią
        sistemą.
    \end{enumerate}
    Tarp analizuotų komponentinių modelių saistymas kompiliavimo
    metu yra populiaresnis tarp specifiniai sričiai skirtų
    komponentinių modelių, tuo tarpu tarp bendro pobūdžio
    komponentinių modelių populiaresnis saistymas vykdymo metu.
    Kaip galimas tokio pasiskirstymo priežastis autoriai nurodo
    sistemų naudojančių saistymą kompiliavimo metu didesnį
    nuspėjamumą ir greitį bei mažesnį lankstumą.
    \FIXME{Šioje vietoje norėtųsi dar išskirti komponentų jungimą ir
    komponentų egzempliorių jungimą, o įdiegimą pervadinti į statinį
    ir dinaminį. Tokiu atveju galima būtų išskirti keturis atvejus:
    +   statinis komponentų jungimas (Scala, komponentų kodas dažnai
        yra dubliuojamas, o egzempliorių būsena visada);
    +   dinaminis komponentų jungimas (Debian: kadangi OS įdiegus
        paketą paleisti iš naujo nereikia, tai įdiegimas yra dinaminis,
        bet nėra galimybės sujungti skirtingus egzempliorius; EJB, CORBA,
        OSGi pakliūna šičia?);
    +   statinis egzempliorių jungimas (turbūt neprasmingas variantas);
    +   dinaminis egzempliorių jungimas (ar yra komponentinių modeli̇ų,
        kurie tai palaikytų?)}
\end{enumerate}

\subsection{Konstravimas}

Konstrukcijos sritį autoriai suskirstė į tris grupes:
\begin{enumerate}
  \item \emph{Sąsajos} \en{interfaces} – komponentų jungimo taškai.
    Autoriai išskyrė tokias sąsajų charakteristikas:
    \begin{enumerate}
      \item Sąsajos tipas: paremtas operacijomis \en{operation based},
        pavyzdžiui, metodų kvietimas, ar paremtas jungtimis
        \en{port-based}, pavyzdžiui, duomenų perdavimas. Tarp nagrinėtų
        komponentinių modelių dažniausiai naudojamas yra operacijomis
        paremtas sąsajos tipas.
      \item Atskyrimas teikiamų ir prašomų servisų. Tik keli iš
        nagrinėtų komponentinių modelių neatskiria prašomų ir
        teikiamų servisų. Autorių teigimu visi jie yra naudojami
        praktikoje, bet yra jau senokai sukurti ir po truputi tampa
        nebenaudotinais (pavyzdžiui, \progname{MS COM}).
      \item Išskirtinių savybių buvimas.
      \item Kalba, kuria yra aprašoma sąsaja.
      \item Sąsajų suderinamumo užtikrinimas: sintaksinis (pavyzdžiui,
        jei turime sąsajos tipą paremtą operacijomis, tai
        užtikrinama, kad sutaptų argumentų duomenų tipai ir jų
        išdėstymo tvarka), semantinis (papildo sintaksinį tuo, kad
        papildomai yra tikrinama ar argumentai turi leistinas reikšmes)
        ir / ar veiksenos (apibrėžia kokia tvarka komponentai gali
        sąveikauti arba nurodo kokios yra galimos komponento vidinės
        veiksenos reaguojant į sąveiką). Visi nagrinėti
        komponentiniai modeliai palaiko bent jau sintaksinį
        suderinamumo užtikrinimą.
    \end{enumerate}
  \item \emph{Saistymo mechanizmai} \en{binding mechanisms} – mechanizmai
    skirti komponentų sujungimui į vieną sistemą. Klasifikacijos
    autoriai išskyrė dvi charakteristikas:
    \begin{enumerate}
      \item Išorinio jungimo palaikymas – tai yra ar komponentinis modelis
        išskiria jungtis, kaip atskirus architektūrinius elementus.
        Dauguma iš nagrinėtų komponentinių modelių neišskiria.
      \item \gls{vertical-composition}{Vertikalios kompozicijos}
        palaikymas – tai yra ar ansamblis, gautas sujungus kelis
        komponentus, tenkina komponentinio modelio pateikiamą
        komponento apibrėžimą. Klasifikacijos autoriai nurodo, kad
        ši savybė yra labai naudinga, bet sunkiai pasiekiama. Jie taip
        pat nurodo, kad nemažai modelių palaiko dalinę vertikalią
        kompoziciją (\gls{vertical-binding}{vertikalų saistymą}):
        ansamblio sąsajos yra komponentų, iš kurių jis buvo
        sukomponuotas, sąsajų kompozicija, bet pats ansamblis
        netenkina komponentinio modelio komponentui keliamų
        ekstra-funkcinių savybių reikalavimų. Autorių teigimu tik keli iš
        nagrinėtų komponentinių modelių palaiko ekstra-funkcinių
        reikalavimų kompoziciją, o ir tie, kurie palaiko, palaiko tik
        keleto iš jų kompoziciją.
    \end{enumerate}
  \item \emph{Sąveika} \en{interaction} – komponentų komunikacija.
    Autoriai išskyrė tokias jos charakteristikas:
    \begin{enumerate}
      \item Sąveikos stilius. Populiariausi sąveikos stiliai būtų:
        \begin{itemize}
          \item \emph{Užklausa-atsakymas} \en{request-response} –
            vienas komponentas kitam siunčia užklausą ir laukia atsakymo.
            Komunikacija tarp komponentų šiuo atveju yra dvikryptė.
          \item \emph{vamzdis ir filtras} \en{pipe \& filter} –
            šiuo atveju komponentai yra „filtrai“, kurie yra sujungti
            „vamzdžiais“. Tada per tokią sistemą yra leidžiamas
            duomenų (dažniausiai įvykių) srautas. Komunikacija
            tarp komponentų šiuo atveju yra vienkryptė.
        \end{itemize}
        Klasifikacijos autoriai pastebi, kad sąveikos stilius stipriai
        koreliuoja su sąsajos tipu: \emph{užklausa-atsakymas}
        labiau naudojamas komponentiniuose modeliuose paremtuose
        operacijomis, o \emph{vamzdis ir filtras} – paremtuose
        jungtimis.
      \item Komunikavimo tipas. Jis gali būti sinchroninis bei
        asinchroninis. Visi iš nagrinėtų komponentinių modelių
        palaiko sinchroninį komunikavimo tipą, o kai kurie
        komponentiniai modeliai greta palaiko ir asinchroninį.
    \end{enumerate}
\end{enumerate}

\subsection{Ekstra-funkcinės savybės}

Ekstra-funkcinių savybių charakteristikas autoriai suskirstė į tokias
grupes:
\begin{enumerate}
  \item \emph{Specifikavimas} – ar komponentinis modelis nurodo
    ekstra-funkcinių savybių specifikavimo būdus. Iš nagrinėtų
    komponentinių modelių tik apie pusė pateikia specifikavimo
    formalizmus nors daliai ekstra-funkcinių savybių.
  \item \emph{Tvarkymas} – kokiu būdu yra tvarkomos
    ekstra-funkcinės savybės vykdymo metu. Klasifikacijos autoriai
    išskyrė keturis skirtingus metodus:
    \begin{enumerate}
      \item \emph{Vidinis per sąveiką} \en{endogenous per collaboration}
        – komponentinis modelis nepateikia jokio palaikymo
        ekstra-funkcinių savybių tvarkymui. Tuo turi pasirūpinti
        patys komponentai sąveikaudami tarpusavyje.
      \item \emph{Vidinis, bendras sistemai} \en{endogenous system wide}
        – komponentų vykdymo aplinka pateikia ekstra-funkcinių
        savybių aprašymo būdus, bet jų tvarkymu rūpinasi patys
        komponentai.
      \item \emph{Išorinis per sąveiką} \en{exogenous per collaboration}
        – šiuo atveju komponentai realizuoja tik funkcinius reikalavimus,
        o ekstra-funkcinėmis savybėmis rūpinasi vykdymo aplinka:
        komponentai būna patalpinami į konteinerius, kurie rūpinasi
        ekstra-funkcinėmis savybėmis.
      \item \emph{Išorinis, bendras sistemai} \en{exogenous system wide}
        – panašus į \emph{išorinį per sąveiką}, tik šiuo atveju dar
        yra galimybė valdyti ekstra-funkcines savybes bendrai visai
        sistemai.
    \end{enumerate}
  \item \emph{Kompozicija} – ar komponentinis modelis pateikia būdus,
    metodus, technikas ansamblių konkrečių ekstra-funkcinių savybių
    nustatymui. Iš nagrinėtų komponentinių modelių tai realizuoja
    tik keli.
\end{enumerate}

\section{Komponentinių technologijų ir paketų tvarkymo sistemų skirtumai}

\TODO{\cite[605]{classification-framework-for-scm} teigiama, kad
komponentiniai modeliai mažai akcentuoja pakavimo stadiją ir,
kad saugyklų nebuvimas nurodo žemą dėmesį perpanaudojamumui.}

\cite[12]{cs-beyond-object-oriented-programming} teigimu operacinės
sistemos yra pirmosios sėkmingos komponentinės technologijos. Šiuo
atveju komponentu yra laikoma programa. Dauguma \progname{GNU/Linux}
operacinės sistemos platinamųjų paketų \en{distribution} programų
platinimui naudoja paketų tvarkymo sistemas \en{package management
system}. Kyla klausimas ar šias sistemas galime vadinti komponentinėmis,
o jų paketus – komponentais?

Viena iš populiariausių paketų tvarkymo sistemų yra
\progname{Debian}\footnote{\url{http://www.debian.org/}} paketų
tvarkymo sistema. Jos paketo savybių palyginimas su
\ref{section:component:descriptions} skyrelyje išvardintomis
komponento savybėmis:
\begin{enumerate}
  \item \emph{yra fizinis diegimo vienetas:} taip;
  \item \emph{yra juoda dėžė:} taip, nes paketo turinys yra jau
    sukompiliuotas;
  \item \emph{prie jo funkcionalumo galima prieiti tik per
    išreikštinai apibrėžtas sąsajas:} taip, kadangi paketo turinys
    yra jau sukompiliuotas, tai juo pasinaudoti galima tik per
    pateiktas sąsajas;
  \item \emph{savo poreikius nurodo tik per išreikštinai apibrėžtas
    sąsajas:} ne visada, nes \progname{Debian} paketai priklauso nuo
    kitų paketų, iš kurių kai kurie gali būti virtualūs\footnote{
    \url{http://www.debian.org/doc/manuals/debian-faq/ch-pkg_basics\#s-virtual}};
  \item \emph{gali būti kuriamas nepriklausomai:} taip;
  \item \emph{gali būti perpanaudojamas:} taip;
  \item \emph{gali būti be pakeitimų sujungtas su kitais paketais
    į vieną sistemą:} taip;
  \item \emph{gali būti sistemoje pakeičiamas kitu, jei naujasis
    įgyvendina visą senojo funkcionalumą ir nereikalauja nieko
    daugiau:} tik tada, kai toks pakeitimas buvo numatytas iš anksto
    (tai yra buvo sukurta priklausomybė nuo virtualaus paketo).
\end{enumerate}
Kadangi \progname{Debian} paketas beveik visiškai atitinka komponento
savybes, tai \progname{Debian} paketų tvarkymo sistemą galima
būtų pavadinti komponentine technologija.

Paketų tvarkymo sistemų esminis privalumas yra tai, kad jos leidžia
pasiekti aukštą perpanaudojamumą \en{reusability}. Perpanaudojamumą,
kaip esminį komponentinio privalumą išskyrė \human{Bertrand Meyer}
\cite{what-to-compose}.
% Let's probe further what components are really about. Szyperski notes
% that components foster not just reusability but also extendibility and
% "evolvability." Quite true, but improvements in reusability improve
% these other two properties anyway.
Tuo tarpu \human{Clemens Szyperski} \cite{point-counterpoint}
teigimu esminiai komponentinio privalumai yra modifikuojamumas
\en{evolvability} ir praplečiamumas \en{extensibility}. Šiomis
savybėmis \progname{Debian} paketų tvarkymo sistema nepasižymi:
\begin{enumerate}
  \item vienus paketus pakeisti kitais galima tik ten, kur tokia galimybė
    buvo numatyta iš anksto – taigi sistema ne visada gali būti
    lengvai modifikuojama;
  \item naujų sistemos funkcijų pridėjimui dažnai trukdo tai,
    kad sistemoje gali būti įdiegta tik viena konkretaus paketo
    versija (pavyzdžiui, jei sisteminių procesų veikimui yra reikalinga
    2.6 \plangname{Python} versija, o norimai įdiegti programai – 2.7,
    tai tokiu atveju tam, kad programą susieti su 2.7 versija gali
    reikėti programą įdiegti nesinaudojant paketų tvarkymo sistema).
\end{enumerate}
Remiantis šiuo pavyzdžiu galima būtų kelti hipotezę, kad norint
pasiekti, jog sistema būtų lengvai plečiama ir modifikuojama reikia,
kad komponentai iš kurių ji yra surenkama savo poreikius nurodytų
tik per abstrakčias sąsajas. Kadangi ši hipotezė reikalauja itin
plačios analizės, tai ji toliau šiame darbe nėra nagrinėjama.

Apibendrinant galima būtų pastebėti, kad be formalaus skirtumo, jog
paketų tvarkymo sistemų paketai ne visada priklauso nuo sąsajos,
paketų tvarkymo sistemos nuo komponentinių sistemų dar skiriasi ir
tuo, kad jos akcentuoja ne paketų sukūrimą ir kompoziciją, o jų
perdavimą ir įdiegimą. Kitaip tariant, nors komponentas ir yra
diegimo vienetas, o komponentinis modelis būtinai turi nurodyti
kokiu būdu komponentai yra sujungiami į sistemą, bet komponentinis
modelis neprivalo nurodyti kokiu būdu komponentai yra perduodami
klientams, o paketų tvarkymo sistemos būtent tai ir nurodo. Kadangi
abi technologijos siekia užtikrinti galimybę surinkti sistemą
iš atskirų dalių, tai todėl ir atsiranda jų supanašėjimas.
