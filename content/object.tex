\Chapter{Objektinis programavimas}

Norint atskirti objektinę paradigmą nuo komponentinės, reikia
tiksliai apibrėžti, kas priklauso kiekvienai iš jų.
Šiame skyriuje pabandyta išskirti, kas yra objektinis programavimas
apskritai, kokios yra objektinio programavimo rūšys bei kam
tos rūšys yra reikalingos (jų pritaikymo sritys).

\TODO{%
Nagrinėjant Scala yra svarbu nurodyti ant kokio objektinio ji
„stovi“. (Tam, kad pagrįsti kodėl nurodau objektinio rūšis.)
%
Nagrinėjant Scala panagrinėti ar ji keičia statinio klasinio
objektinio pritaikymo sritį.
}

\section{Objektinio programavimo apibrėžimas}

\cite[225]{types-and-programming-languages} teigimu yra beprasmiška
bandyti tiksliai apibrėžti, ką reiškia „objektiškai orientuotas“,
bet objektinį programavimą bendrąja prasme galima suvokti, kaip
programavimą pasinaudojant objekto abstrakcija. Objektą galima
apibrėžti, kaip \inlinequote{esybę, kuri apjungia duomenų ir procedūrų
savybes tam, kad galėtų atlikti veiksmus ir turėti būseną}
\cite[41]{OOP-themes-and-variations}.  Objektinės sistemos veikimas
yra suvokiamas, kaip objektų tarpusavio sąveika: objektai vienas kitam
siunčia žinutes, o kiekvienas gavęs žinutę objektas į ją sureaguoja
atlikdamas atitinkamą operaciją
\cites[41]{OOP-themes-and-variations}%
[277]{concepts-in-programming-languages}%
[168]{Wegner:1987:DOL:38807.38823}.
Objektų būsena paprastai yra realizuojama objektų viduje saugomais
duomenimis, o žinučių siuntimas – su objektu susietų procedūrų,
kurios vadinamos metodais, kvietimu \cite[41]{OOP-themes-and-variations}.
Be būsenos ir operacijų, prie objekto išskirtinių savybių
\cite[37]{cs-beyond-object-oriented-programming} bei populiariausių
objektinių programavimo kalbų kūrėjai nurodo dar ir tai, kad
kiekvienas objektas turi \gls{object-identity}{unikalią tapatybę}.
\cite[37]{cs-beyond-object-oriented-programming} nurodo,
kad \gls{object-identity}{objekto tapatybė} yra tai, kas leidžia jį
išskirti iš kitų, nepriklausomai nuo to, kokius pokyčius patiria pats
objektas, bei kaip pavyzdį pateikia istoriją apie Džordžo Vašingtono
kirvį, kuris turėjo penkis naujus kotus ir keturias galvas, bet vis
tiek visą laiką išsaugojo tą pačią tapatybę – buvo Džordžo
Vašingtono kirvis. Taigi apibendrinant, objektai yra esybės, kurios:
\begin{enumerate}
  \item Turi \gls{object-identity}{unikalią tapatybę}.
  \item Turi būsenas.
  \item Sąveikauja besikeisdamos žinutėmis.
\end{enumerate}

Norint išskirti \gls{object-oriented-programming-language}{objektines
programavimo kalbas} iš kitų programavimo kalbų, reikia nustatyti
kokias savybes turi tenkinti programavimo kalba, kad ją galima būtų
vadinti objektine. 1987 metų
ACM\footnote{„Association for Computing Machinery“ yra viena didžiausių
ir prestižiškiausių mokslinių ir mokymo bendruomenių, kurių domėjimosi
sritis yra kompiuteriniai skaičiavimai.}
OOPSLA\footnote{„Objektiškai orientuotas programavimas, sistemos, kalbos
ir taikomosios programos“ \en{Object-Oriented Programming, Systems,
Languages \& Applications} yra kasmetinė ACM tyrimų konferencija.}
konferencijos metu paskelbtame „Orlando
susitarime“\footnote{1987 metų ACM OOPSLA konferencija vyko Orlando
mieste, Floridoje, JAV.}
\en{„The Treaty of Orlando“}
\cite{Lieberman:1987:TO:62139.62144} nurodoma, kad esminis
objektinių programavimo kalbų bruožas yra 
\gls{object-description-sharing-mechanism}{dalinimosi \en{sharing}
mechanizmas} – galimybė perpanaudoti esamų objektų apibrėžimų dalis
apibrėžiant naujus objektus.
\gls{object-oriented-programming-language}{Objektinės programavimo kalbos}
tai gali įgyvendinti panaudodamos \gls{delegation}{delegavimo} arba
\gls{class-inheritance}{paveldėjimo}
mechanizmus. Šis mechanizmas yra itin svarbus tuo, kad leidžia
apibrėžiant naujus objektus pasinaudoti jau egzistuojančiais
apibrėžimais. Tam, kad atskirti objektines programavimo kalbas nuo
kalbų, kuriomis galima programuoti objektiškai, dar reikia
pareikalauti, kad kalbos
\gls{object-description-sharing-mechanism}{dalinimosi mechanizmą}
palaikytų kalbos priemonėmis. (Pavyzdžiui, su \plangname{C} yra
įmanoma programuoti objektiškai pasinaudojant
\progname{GObject}\footnote{%
\url{http://developer.gnome.org/gobject/stable/}} karkasu.)
Taigi išskirtinė objektinių programavimo kalbų savybė būtų
\gls{object-description-sharing-mechanism}{dalinimosi mechanizmo}
palaikymas kalbos priemonėmis.

Be šios „Orlando susitarime“ nurodytos savybės, dauguma
objektinių programavimo kalbų turi ir daugiau bendrų bruožų,
kuriuos išskyrė \cite[225-227]{types-and-programming-languages}:
\begin{enumerate}
  \item \emph{\gls{dynamic-dispatch}{Dinaminis susiejimas}} –
    objekto reakcija į gautą žinutę yra nustatoma vykdymo metu.
  \item \emph{\gls{encapsulation}{Uždarumas}} – vidinė objekto
    struktūra yra slepiama.
  \item \emph{\gls{subtyping}{Potipiai}} – kai norime pasinaudoti objektu, 
    tai mums rūpi tik jo sąsaja ir mes galime naudoti objektą $I$ vietoj
    objekto $J$, jei objekto $J$ sąsaja yra objekto $I$ sąsajos poaibis.
  \item \emph{\gls{object-description-sharing-mechanism}{Paveldėjimas,
    pavedimas}} – galimybė perpanaudoti jau egzistuojantį kodą: tai
    gali būti pasiekiama objektų kūrimui naudojant klases, kurios
    gali paveldėti kai kurias savybes iš tėvinių klasių, arba
    naudojant žinučių persiuntimą.
  \item \emph{\gls{open-recursion}{Atvira rekursija}} – specialaus
    kintamojo (dažniausiai jis vadinamas \varname{this}, arba
    \varname{self}) egzistavimas, kuriuo pasinaudojant galima kreiptis
    į kitus to paties objekto metodus.
\end{enumerate}
Nors paminėtos savybės ir yra bendros populiariausioms objektinėms
programavimo kalboms, tačiau šias savybes jos įgyvendina įvairiais
būdais, dėl ko įgauna savitumų, kurie daro įtaką šių
programavimo kalbų galimoms pritaikymo sritims.

\section{Objektinių kalbų rūšys}

Objektinės programavimo kalbos gali būti labai plačiai naudojamos:
tiek eksperimentiniam, tiriamajam bei prototipiniam programavimui tiek
jau produkcijai skirtoms sistemoms. Pirmuoju atveju paprastai dalykinė
sritis yra prastai žinoma, todėl yra itin svarbus programavimo kalbos
lankstumas – galimybė greitai atlikti pakeitimus. Antruoju atveju
svarbesniu tampa sistemos patikimumas
\cite{Lieberman:1987:TO:62139.62144}. Objektinės programavimo kalbos
lankstumui / stabilumui įtaką daro jos 
\gls{object-description-sharing-mechanism}{dalinimosi mechanizmo}
savybės \cite{Lieberman:1987:TO:62139.62144} bei jos naudojamos
tipų sistemos savybės.

\cite{Lieberman:1987:TO:62139.62144} teigimu lankstumą programavimo
kalbai suteikia šios trys jos naudojamo
\gls{object-description-sharing-mechanism}{dalinimosi mechanizmo}
savybės:
\begin{enumerate}
  \item Galimybė modifikuoti atskiro objekto veikseną – pavyzdžiui,
    vienam konkrečiam objektui pridėti naują metodą.
  \item Galimybė keisti
    \gls{object-description-sharing-mechanism}{dalinimosi
    mechanizmo} ryšius vykdymo metu – pavyzdžiui, pakeisti tėvinį
    objektą.
  \item Galimybė išreikštinai nurodyti
    \gls{object-description-sharing-mechanism}{dalinimosi mechanizmo}
    ryšius – pavyzdžiui, kokios žinutės kokiam objektui yra
    persiunčiamos.
\end{enumerate}
Šiomis savybėmis pasižymi
\gls{prototype-based-programming-language}{prototipinės objektinės
programavimo kalbos}, iš kurių, turbūt, populiariausia atstovė yra
\plangname{JavaScript}.

\cite{Lieberman:1987:TO:62139.62144} teigimu patikimumą padeda
užtikrinti šios \gls{object-description-sharing-mechanism}{%
dalinimosi mechanizmo} savybės:
\begin{enumerate}
  \item Galimybė užtikrinti, kad visi konkrečiai grupei priklausantys
    objektai elgsis vienodai. Paprastai tai yra užtikrinama
    pasinaudojant klasės konstrukcija.
  \item Draudimas keisti objekto apibrėžimą po jo sukūrimo – tai
    gali būti naudinga, pavyzdžiui, tuo, kad yra garantuojama,
    jog objektas tenkina tą patį kontraktą, kurį jis tenkino iš
    karto po sukūrimo.
  \item Pastovus \en{uniform}
    \gls{object-description-sharing-mechanism}{apibrėžimų dalinimosi
    mechanizmas}. Tai, kad šis mechanizmas visada elgiasi taip
    pat palengvina supratimą kaip veikia sistema.
\end{enumerate}
Šiomis savybėmis pasižymi
\gls{class-based-programming-language}{klasinės objektinės
programavimo kalbos}, tokios, kaip \plangname{Java}, \plangname{C++},
\plangname{Python}, \plangname{Ruby}.

Kaip pavyzdys situacijos, kur prototipinės objektinės programavimo
kalbos savybės yra naudingesnės nei klasinės objektinės, galėtų
būti natūralios žmonių kalbos sintezatoriaus kūrimas. Tarkime, kad
mums reikia galimybės turint veiksmažodžio bendratį susigeneruoti
visas jo formas. Naudodami klasinę objektinę programavimo kalbą
kiekvienai veiksmažodžių rūšiai galėtume susikurti po klasę,
kuri gavusi bendratį mokėtų sugeneruoti tos rūšies veiksmažodžių
formas. Problema ta, kad natūralios žmonių kalbos pasižymi didele
išimčių gausa ir šiuo atveju kiekvienai išimčiai irgi reikėtų
sukurti po klasę. Jei naudotume prototipinę objektinę programavimo
kalbą, tai kiekvieną kartą pridėdami po naują veiksmažodžio
objektą, jam kaip prototipą galėtume nurodyti panašiausią į jį ir
tereikėtų perrašyti tik jų skirtumus.

Be \gls{object-description-sharing-mechanism}{dalinimosi mechanizmo},
objektinių programavimo kalbų lankstumui ir patikimumui įtaką
dar daro jų naudojamos tipų sistemos. \cite[2]{Madsen:1990:STO:97946.97964}
teigimu didesniu lankstumu pasižymi
\gls{weakly-typed-programming-language}{silpnai tipizuotos} bei
naudojančios \gls{dynamically-typed-programming-language}{dinaminį
tipų tikrinimo mechanizmą} kalbos. Tuo tarpu
\gls{strongly-typed-programming-language}{stipri tipizacija} ir
\gls{statically-typed-programming-language}{statinis tipų tikrinimo
mechanizmas} padeda užtikrinti programų patikimumą, nes tai
leidžia nemažai klaidų rasti dar programos kompiliavimo stadijoje.

Apibendrinant galima būtų teigti, kad kuriant sistemas, kurioms yra
itin svarbus patikimumas, reikėtų naudoti
\gls{statically-typed-programming-language}{statines}
\gls{strongly-typed-programming-language}{stipriai tipizuotas}
\gls{class-based-programming-language}{klasines} programavimo kalbas.
Kadangi šiame darbe yra nagrinėjamos priemonės, kurios pagelbėtų
kuriant verslo palaikymo sistemas, kurioms ir yra itin svarbus
patikimumo kriterijus, tai toliau darbe yra nagrinėjamos tik
\gls{statically-typed-programming-language}{statinės}
\gls{strongly-typed-programming-language}{stipriai tipizuotos}
\gls{class-based-programming-language}{klasinės}
\gls{object-oriented-programming-language}{objektinės} programavimo
kalbos.
